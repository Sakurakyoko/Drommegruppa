Alle spørsmål skal besvares. Dere leverer i samme grupper som tidligere.
Lab-besvarelsen skal inneholde en tittelside med studentenes navn, kursnavn, lab ID, dato og
versjon. Oppgavene skal leveres i fronter!

Formål
I denne innleveringen skal studentene bruke et program som heter Wireshark. Det er en
nettverks-"sniffer". Målet med laben er å få et innblikk i hvordan nettverksprotokoller
fungerer i praksis. Først skal studentene undersøke enkelte parametre fra forskjellige
nettverksprotokoller (oppgave 1), så skal de se på hvordan nettleseren har implementert HTTP
(Hypertext Transfer Protocol) (oppgave 2) og til slutt skal de se på et tilfelle hvor HTTP
brukes sammen med en type autentisering (oppgave 3).

Hvor skal man søke etter informasjon?

For mer detaljert informasjon om Wireshark kan du besøke prosjektets hjemmeside
http://www.wireshark.org

Det anbefales også at dere leser gjennom Wikipedia-artikkelen om Wireshark;
http://en.wikipedia.org/wiki/Wireshark.

Hvis dere lurer på noe mens dere jobber med denne laben, prøv først å finne det ut selv ved å
se, blant annet, i "Documentation" på hjemmesidene til Wireshark.
Når det gjelder prinsippene bak HTTP-protokollen, så bruk gjerne boken (Kurose & Ross),
eller finn informasjon om HTTP på world wide web.

Installasjon av Wireshark

Wireshark kan lastes ned fra http://www.wireshark.org/download.html - Her finner dere
installasjonspakker for alle plattformer.

Å starte en "capture" (det norske begrepet "fangst" er også forholdsvis beskrivende) betyr å
starte en ny prosess (et dataprogram) som fanger opp alle meldingene som går gjennom det
spesifiserte nettverksgrensesnittet (for eksempel et ethernet-kort) på den aktuelle
datamaskinen. Den beste måten å starte en capture på er å gå på: Capture -> Interfaces. Der
ser du alle nettverksenhetene på maskinen. Trykk start på den enheten som du vil fange opp
trafikk i fra. Det er som regel det eneste kortet som har trafikk når du sjekker.
